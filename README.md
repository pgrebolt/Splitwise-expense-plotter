# Splitwise-expense-plotter
## Estigues al dia de les teves despeses amb aquest codi!
Aquest simple programa interactiu permet representar les despeses que hagis anotat a l'aplicació Splitwise (disponible a Android i a iOS).
Es pot dibuixar en un gràfic punts per veure com varien les despeses mensuals per cada categoria. També està preparat per dibuixar un gràfic de barres amb totes les despeses acumulades.

### Com funciona?
A l'aplicació, exporta el fitxer `.csv` amb les despeses i desa'l al teu ordinador.

Desa tot el contingut d'aquest repositori en una carpeta del teu ordinador. Per fer-ho, prem el botó verd i aleshores desa el contingut com a ZIP. Extreu tot el contingut de la carpeta ZIP al teu ordinador. Amb tot això ja tens el programa instal·lat!

Per obrir el programa, executa el fitxer `.exe`. Quan s'obri la finestra, podràs cercar el nom del fitxer que vols pintar (el que has exportat de Splitwise). També podràs escollir a quina carpeta el vols desar i amb quin nom.
Pots escollir en quin idioma es troba el fitxer que has extret de l'Splitwise i en quin idioma vols dibuixar el teu gràfic (EN PROVES).

Després, tria les categories que vols representar. Pots escollir si vols pintar una categoria o bé una temàtica, d'acord amb les classificacions de l'Splitwise.

També es pot pintar un histograma acumulatiu que inclou les despeses de cada mes.

Un cop s'han escollit totes les opcions, prem el botó "Dibuixa!" per poder veure el gràfic amb les opcions que has escollit. Quan tanquis la finestra es desarà el gràfic a la carpeta que has escollit.

Pots trobar un fitxer `.csv` de mostra per fer les primeres proves.

Actualment, el codi només es troba disponible en català, però es preveu una traducció a l'anglès en un futur.

Tots els drets corresponents reservats a l'entitat Splitwise.